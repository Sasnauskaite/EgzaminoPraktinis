Tamsusis internetas (angl. dark web) – nekontroliuojama interneto dalis, egzistuojanti tamsiajame tinkle, kuriam pasiekti reikalinga specializuota programinė įranga, konfigūracija ar autorizacija. Paieškos sistemos jo neindeksuoja ir jame galima rasti įvairaus pobūdžio informacijos.[1]
Dažnai painiojamos svarbiausios interneto sąvokos: paviršinis internetas, gilusis ir tamsusis internetas. Paviršinis internetas – visa tai, ką galima aptikti įprastomis naršyklėmis. Paviršinio interneto antonimas – gilusis internetas. Jame esančios informacijos neindeksuoja „Google“ ir kitos naršyklės. Komandinio serverio slėpimas anoniminiame „Tor“ tinkle apsunkina asmenų, susijusių su ten esančia veikla, paiešką. Puslapiai dažnai keičia savo adresus, taip siekiant užtikrinti saugumą. Dalis šio – giliojo – interneto yra tamsusis internetas.
Prieiga[redaguoti | redaguoti vikitekstą]
Tamsusis internetas pasiekiamas naudojant anoniminę naršyklę, vadinamą „Tor“. Ši naršyklė nukreipia vartotojo tinklo užklausas per daugybę tarpinių serverių, kuriuos valdo tūkstančiai savanorių visame pasaulyje, todėl vartotojo IP adresas yra neatpažįstamas ir neatsekamas.[3] Anoniminis „Tor“ tinklo pobūdis taip pat daro jį ypač pažeidžiamą kibernetinėms atakomis.
Svetainės[redaguoti | redaguoti vikitekstą]
Tamsiojo tinklo svetainės atrodo panašiai į bet kurią kitą svetainę, tačiau vienas esminis išskirtinumas – pavadinimų struktūra. Užuot baigęsi „.com“ arba „.co“, tamsiojo tinklo svetainės baigiasi „.onion“. Tai „specialios paskirties aukščiausio lygio domeno galūnė, nurodanti anoniminę paslėptą paslaugą, pasiekiamą per „Tor“ tinklą. Tik turinčios tinkamą tarpinį serverį naršyklės, gali pasiekti šias svetaines. Tamsiose svetainėse taip pat naudojama koduota pavadinimų struktūra, kuri sukuria URL, kurių dažnai neįmanoma prisiminti. Pavyzdžiui, populiari prekybos svetainė „Dream Market“ eina nesuprantamu adresu „eajwlvm3z2lcca76.onion“.
Turinys[redaguoti | redaguoti vikitekstą]
2014 m. gruodžio mėn. Gareth Owen iš Portsmuto universiteto tyrimas parodė, kad dažniausiai tamsiajame internete aptinkamas turinys buvo vaikų pornografija[4], juodoji rinka, o asmeninės svetainės su didžiausiu srautu buvo skirtos robotų tinklų operacijoms. Daugelyje svetainių forumuose, begalė politinių diskusijų.[5] Svetainės, susijusios su „Bitcoin“, sukčiavimu ir pašto paslaugomis, yra pačios produktyviausios.
„Bitcoin“ paslaugos[redaguoti | redaguoti vikitekstą]
ESSEC mokslinio bendradarbio Jeano-Loupo Richeto , atliktas kartu su Jungtinių Tautų narkotikų ir nusikalstamumo biuru, tyrimas išryškino naujas „Bitcoin“ mikserio naudojimo pinigų plovimui tendencijas. Naudodamiesi „Bitcoin“, žmonės gali paslėpti savo tapatybę ir ketinimus. [6] „Bitcoin“ gali būti konvertuojami į realią valiutą arba naudojami pirkti internetu prekes bei paslaugas. Šios virtualiosios valiutos nereguliuoja jokios šalies vyriausybė. Bitkoinas yra anonimiškas, todėl tampa itin patraukliu šio tinklo vartotojams.
Šilko kelias[redaguoti | redaguoti vikitekstą]
Dažniausiai kalbama apie parduotuvę „Šilko kelias“ (angl. Silk road), kuri atsirado sujungus „Tor“ ir bitkoinų sistemą. Jos nuolatinių klientų skaičius viršijo milijoną. Populiariausios prekės – įvairios narkotinės medžiagos: kanapės, LSD, heroinas, kokainas ir daug kitų. Taip pat čia galima buvo įsigyti kinuose dar nerodomų filmų, įvairių meno kūrinių, knygų, technikos prietaisų. Šalia siūlyta parsisiųsti ginklų dalimis arba užsisakyti samdomą žudiką. [7]
Maždaug po dviejų metų tyrimo, 2013-aisiais, vienas iš „Šilko kelio“ administratorių buvo susektas ir suimtas. Tačiau ši anoniminė įmonė neturi vieno lyderio, tai – stipri bendruomenė. Gausybėje forumų skatinama narkotikų prekyba, rašoma, kad, jei ne narkotikai, milijonai žmonių neturėtų darbo, kad vyriausybė „susimokiusi“ prieš narkotikų verslą, nors jie turėtų būti legalūs… „Šilko kelio“ bendruomenės nariai jautriai reagavo į R. W. Ulbrichto sulaikymą, tačiau prekybai tai nepakenkė – anaiptol. Garsi visame pasaulyje „Dread Pirate Roberts“ byla dar labiau padidino susidomėjimą šia prekyviete.[8]
Uždarius „Šilko kelią“ nemažai analitikų pranašavo bitkoino žlugimą, valiutos kursui kritus kone 25 proc. Tačiau praėjus mėnesiui jo vertė išaugo kone dvigubai. Giliajame internete galima nuolat matyti bitkoino kursą, kuris atnaujinamas kas penkias minutes.
Nuodagų filmai[redaguoti | redaguoti vikitekstą]
Tačiau ginklai bei narkotikai tėra nedidelė giliojo interneto dalis. Jau minėti vaikų tvirkinimo puslapiai – smulkmena, palyginus su tuo, ką dar galima čia rasti. Pavyzdžiui, tamsiajame internete paplitę nuodagų (angl. Snuff) filmai. Nuodagų filmai yra vaizdo įrašai, kuriuose užfiksuojama žmogžudystė ar savižudybė. Vienas žinomiausių pasaulio žudikų maniakų, Charlesas Mansonas filmavo savo aukas jas kraupiai žudydamas. Taigi, tamsiajame internete apstu svetainių, ar atsitiktinai iššokančių langų su nuodagų filmais, kuriuose prievartaujami ir vėliau nužudomi žmonės (dažniausiai moterys ir vaikai), iki mirties atliekami eksperimentai su benamiais, ar kiek „ramesni“ savižudybių vaizdai. Yra ir unikali svetainė, kurioje specialiai tau nužudomas benamis.[9]
Pornografija[redaguoti | redaguoti vikitekstą]
Populiarus puslapis Rožinis Metamfetaminas (angl. Pink Meth), kur publikuojamos pusnuogių ar nuogų merginų nuotraukos, o šalia parašyti jų vardai ir pavardės, telefono numeriai ir adresai (kai kur rašoma, kad informaciją talpina pagiežingi buvę meilužiai).[10]
Raudonieji kambariai[redaguoti | redaguoti vikitekstą]
Raudonieji kambariai (angl. Red rooms) – tiesioginės transliacijos vaizdo įrašai, panašūs į vaizdo pokalbius, kuriuose matyti žudikas(-ai) ir auka. Keletas žmonių žiūri transliaciją, o vienas vartotojas, mokėdamas įvairias sumas (nuo 10 iki 1000 dolerių), režisuoja „filmą“. Tokie aktai, pasak „The Washington Post“, yra vienas baisiausių dalykų anoniminiame internete.[11]
Marianos tinklas[redaguoti | redaguoti vikitekstą]
Vis dėlto baisiausia tamsiojo interneto dalis – Marianos tinklas (angl. Mariana’s web). Pasak „Yahoo“, ten slypi šlykščiausia vaikų pornografija, prievartavimai, žudynės, satanistiniai vaizdo žaidimai ir iškrypėliškos paslaugos. Marianos tinklas – pati tamsiausia giliojo interneto dalis.[12]
Kita
Pasikapsčius taip pat randamos milijoninės „telefonų knygos“ su asmenų bankų duomenimis, lavonų nuotraukų galerijos nekrofilams, patiekalų su žmogienos receptų forumai bei svetainės, teikiančios instrukcijas, kaip „saugiai“ pagrobti moteris ir vaikus. Tačiau sunku pritarti, kai yra žinoma apie kanibalų puslapius, kur žmonės valgo vieni kitus dėl pinigų, seksualinio ar religinio pasitenkinimo. Kai kurie žmonės pasiaukoja kanibalams už susitarimą sumokėti jų šeimoms. Taip pat yra įvairaus fetišo puslapių bei tokių, kur moterys dalinasi savo negimusių vaikų nuotraukomis po abortų ar persileidimų, prekiauja vaikų „dvasiomis“.
Šaltiniai
1.	↑ https://lit.4meahc.com/what-is-dark-web-17698#menu-2
2.	↑ Owen, Gareth. „Dr Gareth Owen: Tor: Hidden Services and Deanonymisation“. Nuoroda tikrinta 2015-06-20.
3.	↑ https://www.csoonline.com/article/3249765/what-is-the-dark-web-how-to-access-it-and-what-youll-find.html
4.	↑ https://www.bbc.com/news/technology-30637010
5.	↑ https://www.vice.com/en/article/d735aa/what-firewall-chinas-fledgling-deep-web-community
6.	↑ https://www.ibtimes.co.uk/bitcoin-tumbler-business-covering-tracks-world-cryptocurrency-laundering-1487480
7.	↑ https://news.law.fordham.edu/jcfl/2018/02/21/silk-road-the-dark-side-of-cryptocurrency/
8.	↑ http://www.universitetozurnalistas.kf.vu.lt/2017/01/tamsusis-internetas-kiek-kainuoja-pasamdyti-zudika/
9.	↑ https://www.vulture.com/2018/07/unfriended-dark-web-director-explains-those-snuff-films.html
10.	↑ https://www.indiatoday.in/magazine/cover-story/story/20200302-investigating-the-dark-web-of-child-pornography-1648211-2020-02-21
11.	↑ https://www.washingtonpost.com/news/the-intersect/wp/2015/09/02/in-search-of-the-darkest-most-disturbing-content-on-the-internet/
12.	↑https://hcommons.org/deposits/objects/hc:20326/datastreams/CONTENT/content
